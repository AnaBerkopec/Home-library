REGISTRACIJA
============

Če še niste prijavljeni, lahko ob prihodu na spletno stran izberete povezavo do registracijskega obrazca.
Izpolnite naslenja vnosna polja:

* Ime - vpišete svoje ime
* Priimek - vpišete svoj priimek
* Uporabniško ime - izberete si uporabniško ime. Če je že nekdo pred vami izbral isto uporabniško ime,
  se vam bo izpisalo opozorilo, ki vas bo na to opozorilo. V tem primeru si izberite drugo uporabniško ime.
* Email naslov - tukaj vpišete svoj email naslov. Tu se vam lahko pojavi opozorilo, če vpišete neveljavno obliko naslova.
* Geslo - izberete si geslo, ki ga boste uporabljali za vpis v aplikacijo.
* Ponovi geslo - ponovno vnesite geslo, ki ste si ga izbrali

Nato le še kliknete na gumb 'REGISTRACIJA'. Če ste vsa polja izpolnili v skladu z zahtevami se bo registracija
uspešno izvedla, aplikacija pa vas bo preusmerila na prijavo.

Na dnu strani je tudi povezava, ki vam omogoča vrnitev na stran za prijavo, na katero se lahko vrnete, če ste že registrirani
in imate potrebne podatke za prijavo.

PRIJAVA
=======

Če ste že eden izmed registriranih uporabnikov, lahko v vnosni polji vnesete svoje izbrano uporabniško ime in geslo.
Če vas aplikacija po kliku gumba 'PRIJAVA' preusmeri na drugo stran je bila prijava uspešna, sicer pa ste narobe vnesli
uporabniško ime ali geslo.

Na dnu strani se nahaja povezava, ki vam preusmeri na stran za registracijo, kjer se lahko registrirate,
če aplikacijo uporabljate prvič.

IŠČI
====

Vse knjige so dostopne že samo s pregledom osnovne tabele, ter premikanjem po njenih straneh z uporabo povezav na dnu
tabele, ki vam omogoča premikanje po straneh tabele. V tretjem stolpcu je zapisana lokacija knjige s tremi zaporednimi
številkami, ki predstavljajo:
* nadstropje
* omara
* polica
Knjiga, ki ima lokacijo 1.2.3, se torej nahaja v 1. nadstropju, v 2. omari in na 3. polici.

ISKANJE KNJIGE
--------------

V primeru, da želite iskati knjigo glede na naslov ali avtorja, pa lahko uporabite vnosno polje na vrhu strani.
Niz, ki ga boste iskali, se lahko nahaja v imenu ali priimku avtorjev, lahko pa tudi v naslovu. Iskanje sprožite s
pritiskom tipke Enter. V tabeli bodo nato ostale le še knjige, ki ustrezajo vašemu iskanemu nizu. Če pa nobena knjiga
ne ustreza vašemu iskanemu nizu, pa tabela izgine in se namesto nje izpiše, da taka knjiga ne obstaja. V prvotno stanje
se lahko vrnete s klikom na 'IŠČI' na vrhu strani, ali pa ponovnim pritiskom tipke Enter pri praznem vnosnem polju.

IZPOSOJA KNJIGE
---------------

Na strani, ki omogoča iskanje po knjigah, je omogočena tudi izposoja knjig. Ko najdete željeno knjigo si jo lahko
izposodite tako, da kliknete na gumb 'IZPOSODI SI' v zadnjem stolpcu vrstice z želeno knjigo. Če gumba v tisti vrstici
ni, to pomeni, da je knjiga izposojena. Namesto gumba lahko vidite uporabniško ime uporabnika, ki si je knjigo izposodil,
ter datum izposoje. Takoj ko si knjigo izposodite, bo v tabeli izginil gumb, ki omogoča izposojo, ter se bodo izpisale
podrobnosti o izposoji.

Seznam trenutno izposojenih knjig in najpogosteje izposojenih knjig si lahko ogledate na strani STATISTIKA.

VRNI
====

Ta stran aplikacije vam omogoča vračilo izposojenih knjig. Če v tabeli ni izpisana nobena knjiga, to pomeni, da ste
vse morebitne izposojene knjige že vrnili. Sicer pa v tabli vidite seznam knjig, ki ste si jih izposodili, skupaj z
datumom in uro izposoje, ter lokacijo, na katero je potrebno knjigo ob vračilu dati.

Če želite vrniti samo nekatere izmed izposojenih knjig lahko to storite s klikom na gumb 'VRNI', ki se nahaja na koncu
vsake vrstice v tabeli. Če pa želite vrniti vse knjige, ki jih imate trenutno izposojene, pa lahko kliknete na gumb
'VRNI VSE', s katerim lahko naenkrat vrnete vse knjige.

Po kliku na kateregakoli izmed teh gumbov se tabela spremeni, torej iz seznama izginejo knjige, ki ste jih vrnili in
ostajajo samo še tiste, ki so še vedno izposojene.


DODAJ
=====

Stran dodaj vam omogoča dodajanje nove knjige. Ob dodajanju je potrebno izpolniti vsa tri polja.
* Avtorji - v to vnosno polje vpišete imena in priimke avtorjev s celimi imeni. Če je avtorjev več, naštejte vse, ter
jih ločite z vejicami.
* Naslov - v to vnosno polje vpišete naslov knjige, ki jo želite dodati
* Lokacija - iz seznama lokacij izberite, kje se knjiga nahaja. Kaj pomeni posamezna številka je razloženo v poglavju
IŠČI.
Ko izpolnete vsa polja, lahko s klikom gumba 'DODAJ' dodate knjigo. Aplikacija vas bo nato preusmerila na stran za
iskanje po knjigah. Statistiko dodajanja knjig pa si lahko ogledate na strani STATISTIKA.

STATISTIKA
==========

Na tej strani si lahko ogledate nekatere statistične podatke o aplikaciji.
* TRENUTNO IZPOSOJENE KNJIGE - Na tem seznamu lahko vidite, avtorje in naslove knjig, ki so trenutno izposojene.
* NAJPOGOSTEJE IZPOSOJENE KNJIGE - Na tem seznamu je izpisanih prvih 10 najpogosteje izposojenih knjig, kjer morda
lahko dobite idejo za naslednjo knjigo, ki jo želite prebrati.
* NAJVEČ DODANIH KNJIG - Tu je lestvica največ 10 uporabnikov, kjer je na prvem mestu uporabnik z največ dodanimi
knjigami, nato pa v padajočem vrstnem redu še ostali. Vidite lahko uporabniško ime, ter v oklepaju število knjig, ki
jih je posamezen uporabnik dodal.

PROFIL
======

Ta stran vam omogoča menjanje uporabniškega imena, ter gesla. Na vrhu pa se izpiše vaše uporabniško ime.

ZAMENJAJ UPORABNIŠKO IME
------------------------

V vnosno polje vpišete novo izbrano uporabniško ime. Aplikacija vas bo opozorila v primeru, da je vaše novo izbrano
geslo že nekdo uporablja. V tem primeru si izberite drugo uporabniško ime.
S klikom na gumb 'ZAMENJAJ UPORABNIŠKO IME' tudi izvedete menjavo. Aplikacija vas bo nato preusmerila na stran za iskanje
po knjigah, kjer lahko nadaljujete z iskanjem in izposojo knjig.

ZAMENJAJ GESLO
--------------

Predel Zamenjaj geslo vam omogoča menjavo gesla. Zaradi večje varnosti ga je potrebno vnesti dvakrat. Če novo geslo ni
vneseno identično v obe vnosni polji, vas bo aplikacija opozorila na napako. Ob kliku na gumb 'ZAMENJAJ GESLO' se ob
pravilno vnešenih ponovitvah gesla vaše geslo zamenja, aplikacija pa vas preusmeri na stran za prijavo, kjer se
vpišete s svojim uporabniškim imenom in novim geslom.

ODJAVA
======

Odjavite se lahko s klikom na gumb 'ODJAVA'. Pojavilo se bo opozorilo, ki vas bo vprašalo, če se res želite odjaviti.
Če odgovorite potrdilno, se boste iz aplikacije odjavili in vrnili na začetno stran, ki vam omogoča ponovno prijavo.